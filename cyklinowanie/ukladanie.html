<!DOCTYPE html>
<html lang="en">

<head>
    <meta charset="UTF-8">
    <meta name="description" content="Cyklinowanie parkietów Kielce i okolice. Tanio, szybko i solidnie">
    <meta name="keywords" content="cyklinowanie, Kielce, cyklinowanie podłóg, polerowanie, parkiet, Cyklinowanie-Kielce,usługi cykliniarskie, cyklinowanie bezpyłowe, cyklinowanie bezpyłowe kielce, usługi cykliniarskie w kielcach, odnawianie podłóg, cyklinowanie parkietów, renowacja parkietów">
    <meta name="viewport" content="width=device-width, user-scalable=no, initial-scale=1.0, maximum-scale=1.0, minimum-scale=1.0">
    <title>Ukladanie</title>
    <link href="https://fonts.googleapis.com/css?family=Cormorant+Garamond&&Karla" rel="stylesheet">
    <link rel="stylesheet" href="font-awesome-4.7.0/css/font-awesome.min.css">
    <link rel="stylesheet" href="css/style.css">
    <link rel="stylesheet" href="css/responsive.css">
</head>

<body>
    <nav class="nav-side">
        <a href="index.html#about"><i class="fa fa-arrow-left" aria-hidden="true"></i><h1>"Artwood" - Cyklinowanie Kielce</h1></a>
    </nav>
    <header class="head-side">
        <h2>Układanie parkietu</h2>
        <p>Parkiet z drewna jest rodzajem podłogi znanym od wieków. Obecnie przeżywamy wyraźny powrót jego popularności. Mimo obecności na rynku bardzo wygodnych w układaniu i eksploatacji paneli, parkiet zyskuje kolejnych zwolenników. Wpływa na to wyjątkowa atrakcyjność tych małych klepek, z których można układać przepiękne i trwałe podłogi. Taka podłoga nie tylko wygląda efektownie, ale jest przyjazna dla domowników. Można po niej chodzić boso, a kontakt z naturalnym drewnem jest dla ciała bardzo miłym odczuciem. Poniżej przybliżymy Państwu, na czym polega proces układania parkietu.</p>
        <h3>Przed układaniem parkietu.</h3>
        <p>Zanim zacznie się układać parkiet, trzeba wszystko dobrze rozplanować oraz wykonać kilka ważnych czynności. Oto, co należy wcześniej zrobić:</p>
        <ul>
            <li>wynieść z pomieszczenia wszelkie meble i przedmioty,</li>
            <li>uprzątnąć podłoże,</li>
            <li>wyrównać podłoże – wszelkie pęknięcia i rysy uzupełnia się żywicami epoksydowymi,</li>
            <li>zagruntować podłoże środkami gruntującymi – dla lepszego przyklejania się parkietu,</li>
            <li>ocenić jego aktualną temperaturę i wilgotność,</li>
            <li>określić wilgotność desek (nie może być większa od 9%),</li>
            <li>przygotować niezbędne materiały.</li>
        </ul>
        <h3>Etapy układania parkietu.</h3>
        <p>Warunki zewnętrzne – układanie elementów parkietu można rozpocząć dopiero po dokładnym przygotowaniu pomieszczenia i podłoża. Należy dopilnować, by temperatura nie była niższa od 15˚C, a wilgotność nie większa od 70%. We wnętrzu powinna być dobra wentylacja, co zapobiega powstawaniu szpar i uszkodzeniom i deformacjom powierzchni ułożonego już parkietu. <br> Wzór – parkiet daje wiele możliwości. Jest niczym układanka podłużnych pikseli lub puzzli. Najpopularniejszymi wzorami w naszym regionie jest jodełka (pojedyncza, podwójna, potrójna), karo, kwadraty, cegiełka, pasy. Zazwyczaj układanie całości zaczyna się od rogu pomieszczenia. Aby wzór ułożony został precyzyjnie i równo, sznurkiem wyznacza się linie pomocnicze, skośne pod kątem 45˚, a dla prostopadłych i równoległych oś pomocniczą wyznacza się w odległości 4 – 5 długości jednej klepki od ściany. <br> Układanie i mocowanie klepek – parkiet układa się partiami. Na wyznaczonej wcześniej części podłoża nakłada się warstwę kleju rozprowadzając ją ząbkowaną pacą. Każdą klepkę układa się na właściwym miejscu i dociska, a w razie konieczności dobija drewnianym lub gumowym młotkiem. <br> Dylatacje – parkiet nie może szczelnie przylegać do ścian pomieszczenia. Wynika to z tego, że drewno pod wpływem zmian w atmosferze (stopnia wilgotności) zmienia swoją objętość. Raz jest szersze, a raz się kurczy. Dylatacja, a więc szczelina powinna mieć szerokość około 1 cm. Ta przestrzeń nie będzie widoczna, gdyż zostanie zasłonięta listwami przyściennymi. <br> Cyklinowanie – kiedy cała powierzchnia parkietu w danym wnętrzu zostanie ułożona, a klej wyschnie, należy ją wyrównać. W tym celu nowy parkiet jest cyklinowany. Dzięki temu procesowi uzyskuje się jednolitą płaszczyznę.</p>
    </header>
</body>

</html>
